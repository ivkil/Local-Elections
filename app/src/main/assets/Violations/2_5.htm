<h3>Використання посадового (службового) становища для ведення агітації</h3>

<p align="justify">Законом прямо забороняється участь у передвиборчій агітації у робочий час посадовим та службовим особам органів державної влади, органів місцевого самоврядування, крім випадків, коли відповідна посадова чи службова особа є кандидатом (пункт 3 частини 1 статті 60 Закону). Така незаконна агітація посадових осіб карається штрафом від п'ятдесяти до вісімдесяти неоподатковуваних мінімумів доходів громадян (стаття 212-10 Кодексу України про адміністративні правопорушення).</p>
<p align="justify">В цілому ж органам державної влади, органам місцевого самоврядування, а також правоохоронним органам і судам заборонено брати участь у передвиборчій агітації (пункт 2 частини 1 статті 60 Закону). Військовослужбовці не можуть приймати участь у передвиборній агітації, за винятком випадків коли відповідна особа є кандидатом (пункт 4 частини 1 статті 60 Закону).</p>
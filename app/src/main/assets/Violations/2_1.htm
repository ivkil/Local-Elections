<h3>Втручання органів державної влади, органів місцевого самоврядування у виборчий процес (роботу виборчих комісій)</h3>

<p align="justify">Законом передбачена пряма заборона на втручання органів державної влади і органів місцевого самоврядування у виборчий процес (<a href="law://article_4_4_2">пункт 2 частини 4 статті 4</a> Закону). Так, втручання службової особи з використанням службового становища у здійснення виборчою комісією її повноважень, установлених законом, вчинене шляхом незаконної вимоги чи вказівки з метою вплинути на рішення виборчої комісії – карається позбавленням волі на строк від п’яти до десяти років, з позбавленням права обіймати певні посади або займатися певною діяльністю на строк від двох до трьох років (частина 4 статті 157 Кримінального кодексу України). Також посадовим та службовим особам органів державної влади та органів місцевого самоврядування заборонено входити до складу виборчих комісій (<a href="law://article_21_3">частина 3 статті 21</a> Закону).</p>
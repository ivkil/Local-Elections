<h3>Маніпуляції з бюлетенями</h3>

<h4>Незаконне виготовлення чи зберігання виборчих бюлетенів</h4>
<p align="justify">Порушення, що полягає в замовленні або виготовленні виборчих бюлетенів понад встановлену рішенням відповідної виборчої комісії кількість – тягне за собою накладення штрафу від двадцяти п'яти до п'ятдесяти неоподатковуваних мінімумів доходів громадян (стаття 212-16 Кодексу України про адміністративні правопорушення). За підробку або незаконне виготовлення, використання або зберігання незаконно виготовлених чи підроблених виборчих документів передбачена кримінальна відповідальність у вигляді позбавленням волі на строк <mark>від трьох до семи років</mark> з позбавленням права обіймати певні посади або займатися певною діяльністю на строк від двох до трьох років (частина 2 статті 158 Кримінального кодексу України).</p>
 
<h4>Знищення чи пошкодження скриньки з бюлетенями</h4>
<p align="justify">Незаконне знищення чи псування виборчої скриньки з бюлетенями карається позбавленням волі на строк <mark>від п’яти до семи років</mark> з позбавленням права обіймати певні посади або займатися певною діяльністю на строк від одного до трьох років. Т (частина 2 статті 158 Кримінального кодексу України).</p>
 
<h4>Викрадення чи приховування виборчого бюлетеня, скриньки з бюлетенями</h4>
<p align="justify">Таке порушення як викрадення чи приховування виборчого бюлетеня караються штрафом від ста до трьохсот неоподатковуваних мінімумів доходів громадян або виправними роботами на строк до двох років, або обмеженням волі на строк <mark>до трьох років</mark> (частина 1 і 2 статті 158-1 Кримінального кодексу України).</p>
<p align="justify">Тоді як викрадення чи приховування виборчої скриньки з бюлетенями карається позбавленням волі на строк <mark>від п’яти до семи років</mark> з позбавленням права обіймати певні посади або займатися певною діяльністю на строк від одного до трьох років.</p>

<h4>Незаконна передача бюлетеня іншій особі</h4>
<p align="justify">Класифікуються як порушення, так як прямо заборонена законом, передача виборцем права голосу будь-якій іншій особі (частина 1 статті 8 Закону).</p>
<p align="justify">Передача виборчого бюлетеня іншій особі в результаті підкупу виборця карається обмеженням волі на строк до трьох років або позбавленням волі на той самий строк з позбавленням права обіймати певні посади або займатися певною діяльністю на строк <mark>від одного до трьох років</mark> (частина 2 статті 160 Кримінального кодексу України).</p>
<h3>Прямий підкуп</h3>

<p align="justify">Пропозиція, обіцянка або надання виборцю неправомірної вигоди за вчинення або невчинення будь-яких дій, пов’язаних з безпосередньою реалізацією ним свого виборчого права (прямий і непрямий підкуп) – караються обмеженням волі на строк до трьох років або позбавленням волі на той самий строк з позбавленням права обіймати певні посади або займатися певною діяльністю на строк від одного до трьох років.</p>
<p align="justify">Здійснення передвиборної агітації шляхом надання підприємствам, установам, організаціям неправомірної вигоди або надання безоплатно товарів, робіт, послуг – карається обмеженням волі на строк від двох до чотирьох років або позбавленням волі на той самий строк з позбавленням права обіймати певні посади або займатися певною діяльністю на строк від одного до трьох років.</p>
<p align="justify">Ці ж дії  вчинені повторно або за попередньою змовою групою осіб або членом виборчої комісії, кандидатом або його довіреною особою на виборах, представником політичної партії чи місцевої організації політичної партії у виборчій комісії, уповноваженою особою політичної партії чи місцевої організації політичної партії, офіційним спостерігачем на виборах – караються позбавленням волі на строк від п’яти до семи років з позбавленням права обіймати певні посади або займатися певною діяльністю на строк від одного до трьох років (частини 2-4 статті  160 Кримінального кодексу України).</p>
<p align="justify">Кримінальну відповідальність за підкуп (прямий і непрямий) несуть також і самі виборців, які погоджуються на отримання неправомірної вигоди в обмін на голос. Прийняття пропозиції, обіцянки або одержання виборцем для себе чи третьої особи неправомірної вигоди за вчинення чи невчинення будь-яких дій, пов’язаних з безпосередньою реалізацією ним свого виборчого права або права голосу, незалежно від фактичного волевиявлення особи та результатів голосування – караються штрафом від ста до трьохсот неоподатковуваних мінімумів доходів громадян або виправними роботами на строк до двох років, або обмеженням волі на той самий строк.</p>
 
<h4>Надання виборцям грошей, створення "грошових пірамід"</h4>
<p align="justify">Так, законом прямо забороняється проводити передвиборну агітацію, що супроводжується наданням виборцям грошей (частина 4 статті 60 Закону).</p>

<h4>Укладення з виборцями за рахунок коштів виборчого фонду оплатних договорів на проведення передвиборної агітації</h4>
<p align="justify">У виборчому законі встановлено  заборону на укладення з виборцями за рахунок коштів виборчого фонду оплатних договорів на проведення передвиборної агітації (частина 4 статті 60 Закону).</p>
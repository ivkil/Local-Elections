<h3>Перешкоджання проведенню агітаційних заходів</h3>

<p align="justify">Перешкоджання здійсненню права на проведення передвиборної агітації заборонено законом (частина 13 статті 60 Закону). Перешкоджання вільному здійсненню громадянином свого виборчого права, перешкоджання діяльності іншого суб'єкта виборчого процесу, поєднані з обманом або примушуванням – караються  обмеженням волі на строк <mark>до трьох років</mark> або позбавленням волі на той самий строк (частина 1 статті 157 Кримінального кодексу України).</p>
<p align="justify">Незаконне перешкоджання організації або проведенню зборів, мітингів, вуличних походів і демонстрацій, якщо це діяння було вчинене службовою особою або із застосуванням фізичного насильства – карається виправними роботами на строк до двох років або арештом на строк до шести місяців, або обмеженням волі на строк <mark>до п'яти років</mark>, або позбавленням волі на той самий строк (стаття 340 Кримінального кодексу України).</p>
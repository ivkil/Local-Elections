<h3>Використання в передвиборних цілях матеріально-технічних засобів та кадрових ресурсів за місцем роботи</h3>

<h4>Розміщення агітації на будинках і в приміщеннях органів державної влади, органів місцевого самоврядування, підприємств, установ і організацій державної та комунальної форми власності</h4>

<p align="justify">Законом заборонено розміщувати друковані передвиборні агітаційні матеріали, політичну рекламу та повідомлення про перебіг виборчого процесу на будинках і в приміщеннях органів державної влади, органів місцевого самоврядування, підприємств, установ і організацій державної та комунальної форми власності (<a href="law://article_60_9_5">пункт 5 частини 9 статті 60</a> Закону). Проведення передвиборної агітації в місцях, що заборонені Законом караються накладенням штрафу на посадових осіб – від п'ятдесяти до вісімдесяти неоподатковуваних мінімумів доходів громадян. (стаття 212-10 Кодексу України про адміністративні правопорушення). Порушення встановленого законом порядку розміщення агітаційних матеріалів чи політичної реклами або розміщення їх у заборонених законом місцях громадянином – тягнуть за собою накладення штрафу від п'яти до десяти неоподатковуваних мінімумів доходів громадян (стаття 212-14 Кодексу України про адміністративні правопорушення).</p>
 
<h4>Залучення для передвиборної агітації підлеглих осіб, службовий транспорт, засоби зв’язку, устаткування, приміщення, а також використання службових чи виробничих нарад, зборів колективу для проведення передвиборної агітації</h4>

<p align="justify">Кандидатам, які займають посади  в органах державної влади, органах місцевого самоврядування, у військових частинах (формуваннях), на державних, комунальних підприємствах, у закладах, установах, організаціях (у тому числі за сумісництвом), забороняється залучати для передвиборної агітації або використовувати для будь-якої роботи, пов’язаної з проведенням передвиборної агітації, підлеглих їм осіб, службовий транспорт, засоби зв’язку, устаткування, приміщення, інші об’єкти та ресурси за місцем роботи, а також використовувати службові чи виробничі наради, збори колективу для проведення передвиборної агітації (<a href="law://article_60_2">частина 2 статті 60</a> Закону).</p>
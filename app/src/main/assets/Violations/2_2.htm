<h3>Упереджене і вибіркове ставлення представників влади до кандидатів, партій</h3>
<p align="justify">В цілому можливість конкурентних виборів забезпечується рівним та неупередженим ставленням органів державної влади та органів місцевого самоврядування, їх службових та посадових осіб до кандидатів, місцевих організацій партій – суб’єктів виборчого процесу (пункт 3 частини 4 статті 4 Закону). Принцип неупередженості забезпечується, зокрема, наданням кандидатам, їх довіреним особам, місцевим організаціям партій, кандидати у депутати від яких зареєстровані в багатомандатному виборчому окрузі, та їх уповноваженим особам за однакову плату одних і тих самих приміщень для проведення масових заходів (частина 7 статті 54 Закону). Порушення встановленого законом права кандидатів, політичних партій на використання на рівних умовах будинків (приміщень) для проведення передвиборного публічного заходу чи передвиборної агітації – тягне за собою накладення штрафу від вісімдесяти до ста неоподатковуваних мінімумів доходів громадян (стаття 212-12 Кодексу України про адміністративні правопорушення).</p>